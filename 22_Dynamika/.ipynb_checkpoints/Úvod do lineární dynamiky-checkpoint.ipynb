{
 "cells": [
  {
   "cell_type": "markdown",
   "metadata": {},
   "source": [
    "# Úvod do lineární dynamiky\n",
    "\n",
    "$\\newcommand{\\mbf}[1]{{\\boldsymbol{#1}}}\n",
    "\\newcommand{\\del}[2]{\\mbox{$\\displaystyle\\frac{#1}{#2}$}}\n",
    "\\newcommand{\\pard}[2]{\\del{\\partial{#1}}{\\partial{#2}}}\n",
    "\\newcommand{\\der}[2]{\\del{d{#1}}{d{#2}}}\n",
    "\\newcommand{\\dder}[2]{\\del{d^2{#1}}{d{#2}^2}}\n",
    "\\newcommand{\\term}[1]{{\\color{blue} #1}}\n",
    "\\newcommand{\\grads}{\\mbf{\\nabla}_s}\n",
    "\\newcommand{\\grad}{\\nabla}\n",
    "\\newcommand{\\vek}[1]{\\mbf{#1}} % Sloupcova matice = vektor \n",
    "\\newcommand{\\mtrx}[1]{\\mbf{#1}} % Matice\n",
    "\\newcommand{\\rmtrx}[1]{\\mbf{#1}} % Radkova matice\n",
    "\\newcommand{\\trn}{^{\\sf T}}\n",
    "\\newcommand{\\ppd}[2]{\\del{\\partial {#1}}{\\partial{#2}}}\n",
    "\\DeclareMathOperator*{\\assembly}{{\\sf A}}\n",
    "\\newcommand{\\vT}{\\delta T}\n",
    "\\newcommand{\\dt}{{\\Delta t}}\n",
    "\\newcommand{\\eps}{{\\varepsilon}}\n",
    "\\newcommand{\\us}{{u_s}}\n",
    "\\newcommand{\\vus}{{\\delta\\us}}$\n",
    "\n",
    "\n",
    "Doposud jsme předpokládali, že zatížení působící na konstrukci se mění tak pomalu, že není třeba vzít v úvahu vznikající setrvačné síly. Dynamika se zabývá případy, kdy dojde k rozkmitání konstrukce, dynamickou analýzu dělíme na dvě základní úlohy: \n",
    "\n",
    "   * vlastní kmitání, \n",
    "   * vynucené kmitání.\n",
    "   \n",
    "Z hlediska uvážení disipativních sil lze úlohu dále dělit na \n",
    "\n",
    "   * netlumené kmitání,\n",
    "   * tlumené kmitání.\n",
    "   \n",
    "   \n",
    "### Pohybová rovnice\n",
    "\n",
    "S uvážením disipativních sil i vlivu počátečních napětí píšeme pohybovou rovnici ve tvaru\n",
    "\n",
    "$\\displaystyle{\n",
    "\\boldsymbol{M\\ddot{r} + C\\dot{r}+ (K+K_\\sigma)r = R},\n",
    "}$\n",
    "\n",
    "kde $\\boldsymbol{M}$ je matice hmotnosti, $\\boldsymbol{C}$ matice útlumu, $\\boldsymbol{K}$ matice tuhosti a $\\boldsymbol{K_\\sigma}$ matice počátečních napětí.\n",
    "\n",
    "## Vlastní netlumené kmitání\n",
    "\n",
    "Řešení vlastního kmitání je analogickou úlohou k řešení lineární stability, kdy se pro dané zatížení konstrukce hledá koeficient $\\lambda$, kterým je třeba vynásobit působící zatížení, aby bylo dosaženo zatížení kritického.\n",
    "V případě vlastního netlumeného kmitání se formulace pohybové rovnice zjednoduší na homogenní rovnici s homogenními okrajovými podmínkami\n",
    "\n",
    "$\\displaystyle{\n",
    "\\boldsymbol{M\\ddot{r} + Kr = 0}.\n",
    "}$\n",
    "\n",
    "\n",
    "Řešení rovnice budeme hledat ve tvaru\n",
    "\n",
    "$\\displaystyle{\n",
    "\\boldsymbol{r}(t) = \\boldsymbol{y} sin(\\omega t),\n",
    "}\n",
    "$\n",
    "\n",
    "\n",
    "dosazením do pohybové rovnice\n",
    "\n",
    "$\\displaystyle{\n",
    "(-\\omega^2\\boldsymbol{M + K)y = 0}.\n",
    "}$\n",
    "\n",
    "\n",
    "Tato rovnice představuje obecný problém vlastních čísel pro matice $\\boldsymbol{M}$ a $\\boldsymbol{K}$. Tato rovnice má netriviální řešení, pokud\n",
    "\n",
    "$\\displaystyle{\n",
    "det(-\\omega^2\\boldsymbol{M + K) = 0}.\n",
    "}$\n",
    "\n",
    "Z této podmínky lze pro řád $n$ matic $\\boldsymbol{M}$ a $\\boldsymbol{K}$ vypočítat $n$ vlastních frekvencí $\\omega_i$ (řadíme dle velikosti $\\omega_1\\leq\\omega_2\\leq...\\leq\\omega_n$) a $n$ vlastních tvarů $\\boldsymbol{y}_i$.\n",
    "\n",
    "Pro nalezení vlastních čísel a vlastních vektorů dané úlohy můžeme využít několik různých metod, jako je např. Statická kondenzace, Rayleighova-Ritzova metoda, Inverzní iterace, Grammova-Schmidtova ortogonalizace a další. V této přednášce se nebudeme těmito metodami dále zabývat, pro řešení praktických úloh využijeme implementace řešení problému vlastních čísel v Matlabu.   "
   ]
  },
  {
   "cell_type": "markdown",
   "metadata": {},
   "source": [
    "##### Řešení v Matlabu (Octave)\n",
    "Kromě vlastní implementace funkce řešící problém vlastních čísel, založený např. na některé z jmenovaných metod můžeme s výhodou využít interní funkci v Matlabu či Octave.\n",
    " * funkce <code>qz</code> v Octave,\n",
    " * funce <code>eig</code> v Matlabu.\n",
    "   \n",
    " "
   ]
  },
  {
   "cell_type": "markdown",
   "metadata": {},
   "source": [
    "#### Ortogonalita vlastních tvarů\n",
    "\n",
    "Budeme předpokládat kladné vlastní frekvence $\\omega_i>0$. Pro $i$-tý vlastní tvar platí \n",
    "\n",
    "$\\displaystyle{\n",
    "-\\omega_i^2\\boldsymbol{My}_i + \\boldsymbol{Ky}_i = \\boldsymbol{0},\n",
    "}$\n",
    "\n",
    "analogicky pro $j$-tý vlastní tvar \n",
    "\n",
    "$\\displaystyle{\n",
    "-\\omega_j^2\\boldsymbol{My}_j + \\boldsymbol{Ky}_j = \\boldsymbol{0}.\n",
    "}$\n",
    "\n",
    "Vynásobením zleva vektorem $\\boldsymbol{-y}_j^T$ a  zprava vektorem $\\boldsymbol{y}_i^T$ získáme\n",
    "\n",
    "$\\displaystyle{\n",
    "\\begin{array}{rcl}\n",
    "\\omega_i^2\\boldsymbol{y_j^TMy_i}-\\boldsymbol{y_j^TKy_i} &=& \\boldsymbol{0},\\\\\n",
    "-\\omega_j^2\\boldsymbol{y_i^TMy_j}-\\boldsymbol{y_i^TKy_j} &=& \\boldsymbol{0}.\n",
    "\\end{array}\n",
    "}$\n",
    "\n",
    "Sečtením těchto rovnic a uvážením symetrie, tedy\n",
    "\n",
    "$\\displaystyle{\n",
    "\\begin{array}{rcl}\n",
    "\\boldsymbol{y_j^TMy_i} &=& \\boldsymbol{y_i^TMy_j},\\\\\n",
    "\\boldsymbol{y_j^TKy_i} &=& \\boldsymbol{y_i^TKy_j},\n",
    "\\end{array}\n",
    "}$\n",
    "\n",
    "dostaneme\n",
    "\n",
    "$\\displaystyle{\n",
    "(\\omega_i^2-\\omega_j^2)\\boldsymbol{y_j^TMy_i} =\\boldsymbol{0}.\n",
    "}$\n",
    "\n",
    "Za předpokladu $\\omega_i\\neq\\omega_j$ pro $i\\neq j$ máme\n",
    "\n",
    "$\\displaystyle{\n",
    "\\boldsymbol{y_j^TMy_i} =\\boldsymbol{0}, \\quad \\mbox{pro }i\\neq j.\n",
    "}$\n",
    "\n",
    "Tímto jsme ukázali, že vlastní vektory jsou ortogonální vzhledem k matici hmotnosti. Pokud se vrátíme k rovnicím\n",
    "\n",
    "$\\displaystyle{\n",
    "\\begin{array}{rcl}\n",
    "\\omega_i^2\\boldsymbol{y_j^TMy_i}-\\boldsymbol{y_j^TKy_i} &=& \\boldsymbol{0},\\\\\n",
    "-\\omega_j^2\\boldsymbol{y_i^TMy_j}-\\boldsymbol{y_i^TKy_j} &=& \\boldsymbol{0}.\n",
    "\\end{array}\n",
    "}$\n",
    "\n",
    "a před jejich sečtením vynásobíme první rovnici $1/\\omega_i^2$ a druhou  $1/\\omega_j^2$, získáme po úpravě\n",
    "\n",
    "$\\displaystyle{\n",
    "\\boldsymbol{y_j^TKy_i} =\\boldsymbol{0}, \\quad \\mbox{pro }i\\neq j,\n",
    "}$\n",
    "\n",
    "a tedy vztah ukazující, že vlastní vektory jsou rovněž ortogonální vzhledem k matici tuhosti.\n",
    "\n",
    "Pro dynamické výpočty používáme normované vlastní vektory, které normujeme vzhledem k matici hmotnosti (tato volba je pro některé typy výpočtů vhodnější). Normované vlastní vektory splňují vztah \n",
    "\n",
    "$\\displaystyle{\n",
    "\\boldsymbol{y_j^TMy_i} = \\delta_{ij}, \\quad (i,j=1,2,...,n),\n",
    "}$\n",
    "\n",
    "kde $\\delta_{ij}$ je Kroneckerův symbol.\n",
    "\n",
    "Normované vlastní vektory vypočteme jako\n",
    "\n",
    "$\\displaystyle{\n",
    "\\boldsymbol{y}_{i,norm} = \\frac{\\boldsymbol{y}_i}{(\\boldsymbol{y_i^TMy_i}^{\\frac{1}{2}})}.\n",
    "}$\n",
    "\n",
    "Ve zbylé části přednášky vynecháme označení $norm$, budeme však předpokládat, že pracujeme s ortonormálními vlastními vektory vzhledem k matici hmotnosti ($M$-ortonormální).\n",
    "\n",
    "Z uvedených vztahů lze dále ukázat závislost\n",
    "\n",
    "$\\displaystyle{\n",
    "\\boldsymbol{y_i^TKy_j} = \\omega_i^2\\delta_{ij}, \\quad (i,j=1,2,...,n).\n",
    "}$\n",
    "\n",
    "V maticovém zápisu máme\n",
    "\n",
    "$\\displaystyle{\\begin{array}{rcl}\n",
    "\\boldsymbol{Y^TMY} &=& \\boldsymbol{I},\\\\\n",
    "\\boldsymbol{Y^TKY} &=& \\boldsymbol{\\Omega^2},\n",
    "\\end{array}\n",
    "}$\n",
    "\n",
    "kde $\\boldsymbol{I}$ je jednotková matice,  $\\boldsymbol{Y}$ je matice, jejíž sloupce odpovídají vlastním vektorům $\\boldsymbol{y}_i$ a  $\\boldsymbol{\\Omega^2}$ je diagonální matice obsahující kvadráty vlastních frekvencí. "
   ]
  },
  {
   "cell_type": "markdown",
   "metadata": {},
   "source": [
    "#### Rayleighův kvocient\n",
    "\n",
    "Rayleighův kvocient $\\rho$ hraje důležitou roli nejen v teorii vlastních čísel, ale i v mnoha metodách pro výpočet vlastních frekvencí a tvarů. Je dán vztahem\n",
    "\n",
    "$\\displaystyle{\n",
    "\\rho(\\boldsymbol{y}) = \\frac{\\boldsymbol{y_j^TKy_i} }{\\boldsymbol{y_j^TMy_i} },}\n",
    "$\n",
    "\n",
    "kde $\\boldsymbol{y\\neq 0}$ je libovolný vektor. Lze dokázat, že \n",
    "\n",
    "$\\displaystyle{\n",
    "\\omega_1^2 \\leq \\rho(\\boldsymbol{y})\\leq \\omega_n^2,\n",
    "}$\n",
    "\n",
    "přičemž platí\n",
    "\n",
    "$\\displaystyle{\n",
    "\\omega_1^2 = \\rho(\\boldsymbol{y_1}).\n",
    "}$\n",
    "\n",
    "\n",
    "To znamená, že ze všech možných vektorů $\\boldsymbol{y}$ je prvním vlastním vektorem ten, který minimalizuje Rayleighův kvocient. Tento tzv. Rayleyghův princip lze rozšířit i na vyšší tvary, kde platí  $\\omega_i^2 = \\rho(\\boldsymbol{y_i})$.\n"
   ]
  },
  {
   "cell_type": "markdown",
   "metadata": {},
   "source": [
    "#### Spektrální rozklad matice tuhosti\n",
    "\n",
    "Pokud máme k dispozici vlastní tvary $\\boldsymbol{y}_i$ a vlastní frekvence $\\omega_i^2$, potom platí \n",
    "\n",
    "$\\displaystyle{\n",
    "\\boldsymbol{K}^{-1} = \\sum_{i=1}^n \\frac{1}{\\omega_i^2} \\boldsymbol{y}_i\\boldsymbol{y}_i^T.\n",
    "}$"
   ]
  },
  {
   "cell_type": "markdown",
   "metadata": {},
   "source": [
    "## Vynucené kmitání lineárních soustav\n",
    "\n",
    "Podklady pro dynamický výpočet se od podkladů pro statický výpočet liší zejména v charakteristice zatížení. Zatímco při statickém výpočtu si vystačíme s působištěm, směrem a velikostí zatížení, pro dynamický výpočet hraje významnou roli časový průběh zatížení. \n",
    "\n",
    "Zatížení můžeme dělit:\n",
    "   * dle původu\n",
    "        * silami\n",
    "        * přetvořením \n",
    "   * dle časové funkce\n",
    "        * periodické\n",
    "        * harmonické (typ periodického zatížení)\n",
    "        * neperiodické\n",
    "   * dle pravděpodobnosti \n",
    "        * deterministické\n",
    "        * stochastické\n",
    "\n",
    "Vynucené kmitání lze řešit dvěma způsoby\n",
    " * rozvojem dovlastních tvarů kmitání\n",
    " * přímou integrací pohybové rovnice\n",
    "    \n",
    "### Řešení odezvy konstrukce rozvojem do vlastních tvarů\n",
    "\n",
    "Tato metoda je často využívána pro řešení odezvy konstrukce na neperiodické zatížení. Principem této metody je nalezení řešení pohybové rovnice \n",
    "\n",
    "$\\displaystyle{\n",
    "\\boldsymbol{M\\ddot{r}_t + C\\dot{r}_t+ Kr_t = R_t},\n",
    "}$\n",
    "\n",
    "ve tvaru lineární kombinace vlastních tvarů kmitání. Koeficienty lineární kombinace $q_i$ sestavíme do vektoru $\\boldsymbol{q}$. Vzhledem k tomu, že složky hledaného vektoru $\\boldsymbol{r}$jsou funkcí času, pak i lineární kombinace $\\boldsymbol{Yq}$ musí být funkcí času. Řešení tedy hledáme ve tvaru\n",
    "\n",
    "$\\displaystyle{\n",
    "\\boldsymbol{r}(t) = \\boldsymbol{Yq}(t).\n",
    "}$\n",
    "\n",
    "Při dalších úpravách nebudeme časovou závislost explicitně vyznačovat. Dosazením do pohybové rovnice získáme\n",
    "\n",
    "$\\displaystyle{\n",
    "\\boldsymbol{MY\\ddot{q} + CY\\dot{q}+ KYq = R},\n",
    "}$\n",
    "\n",
    "vynásobením zleva maticí $\\boldsymbol{Y^T}$\n",
    "\n",
    "$\\displaystyle{\n",
    "\\boldsymbol{Y^TMY\\ddot{q} + Y^TCY\\dot{q}+ Y^TKYq = R}.\n",
    "}$\n",
    "\n",
    "Se znalostí ortogonality vlastních tvarů lze vztah upravit na\n",
    "\n",
    "$\\displaystyle{\n",
    "\\boldsymbol{\\ddot{q} + Y^TCY\\dot{q}+ \\Omega^2q = R}.\n",
    "}$\n",
    "\n",
    "K této rovnici je třeba uvést příslušné počáteční podmínky. Označíme $\\boldsymbol{r}_0$ vektor počátešních posunů uzlových bodů a $\\boldsymbol{\\dot{r}}_0$ vektor rychlosti posunů uzlových bodů. Tyto vektory vyjádříme opět jako lineární kombinaci vlastních tvarů\n",
    "\n",
    "$\\displaystyle{\n",
    "\\boldsymbol{r_0} = \\boldsymbol{Yq}_0.\n",
    "}$\n",
    "\n",
    "Vynásobením zleva součinem $\\boldsymbol{Y^TM}$\n",
    "\n",
    "$\\displaystyle{\n",
    "\\boldsymbol{Y^TM}\\boldsymbol{r_0} = \\boldsymbol{Y^TM}\\boldsymbol{Yq}_0,\n",
    "}$\n",
    "\n",
    "a tedy\n",
    "\n",
    "$\\displaystyle{\n",
    "\\boldsymbol{q}_0 = \\boldsymbol{Y^TM}\\boldsymbol{r_0},\\quad \\mbox{ analogicky}\\quad\n",
    "\\boldsymbol{\\dot{q}}_0 = \\boldsymbol{Y^TM}\\boldsymbol{\\dot{r}_0}.\n",
    "}$\n",
    "\n"
   ]
  },
  {
   "cell_type": "markdown",
   "metadata": {},
   "source": [
    "### Řešení odezvy konstrukce přímou integrací\n",
    "\n",
    "Zatímco metoda založená na rozvoji do vlastních tvarů je použitelná pouze pro řešení lineární pohybové rovnice a navíc není vhodná pro řešení úloh, kde je potřeba sledovat vlnový charakter děje, metoda založená na příme integraci těmito omezeními netrpí. Základní myšlenka spočívá ve stanovení konečného počtu okamžiků $t_0,t_1,\\ldots,t_m$, ve kterých budeme splnění pohybové rovnice požadovat. Vzdálenost jednotlivých okamžiků nazýváme délkou integračního kroku a značíme $\\Delta t$. \n",
    "\n",
    "#### Diferenční metoda \n",
    "\n",
    "K řešení pohybové rovnice\n",
    " \n",
    "$\\displaystyle{\n",
    "\\boldsymbol{M\\ddot{r}_t + C\\dot{r}_t+ Kr_t = R_t},\n",
    "}$\n",
    "\n",
    "v čase $t$ použijeme namísto derivací podle času diference. Diferenční náhrady budeme volit ve tvaru\n",
    "\n",
    "$\\displaystyle{\n",
    "\\begin{array}{rcl}\n",
    "\\displaystyle{\\ddot{\\boldsymbol{r}}_t} &=& \\displaystyle{\\frac{1}{\\Delta t^2}(\\boldsymbol{r}_{t+\\Delta t} - 2\\boldsymbol{r}_t + \\boldsymbol{r}_{t-\\Delta t})}\\\\\n",
    "\\displaystyle{\\boldsymbol{\\dot{r}}_t} &=& \\displaystyle{\\frac{1}{2\\Delta t}(\\boldsymbol{r}_{t+\\Delta t} - \\boldsymbol{r}_{t-\\Delta t})}\n",
    "\\end{array},\n",
    "}$\n",
    "\n",
    "po dosazení získáme\n",
    "\n",
    "$\\displaystyle{\n",
    "\\left( \\frac{1}{\\Delta t^2} \\boldsymbol{M} + \\frac{1}{2\\Delta t}\\boldsymbol{C} \\right){\\boldsymbol{r}_{t+\\Delta t}}\n",
    "=\n",
    "\\boldsymbol{R}_t - \\left( \\boldsymbol{K} - \\frac{2}{\\Delta t^2} \\boldsymbol{M} \\right)\\boldsymbol{r}_t -\\left( \\frac{1}{\\Delta t^2} \\boldsymbol{M} - \\frac{1}{2\\Delta t} \\boldsymbol{C} \\right) \\boldsymbol{r}_{t-\\Delta t}.\n",
    "}$\n",
    "\n",
    "Tato metoda je pouze podmíněně stabilní, to znamená, že délka časového kroku musí splňovat podmínku \n",
    "\n",
    "$\\displaystyle{\n",
    "\\Delta t \\leq \\frac{T_n}{\\pi},\n",
    "}$\n",
    "\n",
    "kde $T_n$ je nejmenší perioda kmitání."
   ]
  },
  {
   "cell_type": "markdown",
   "metadata": {},
   "source": [
    "#### Newmarkova metoda\n",
    "\n",
    "Základní vzorce Newmarkovy metody udávají vztah mezi posunem, rychlostí a zrychlením a mají tvar\n",
    "\n",
    "$\\displaystyle{\n",
    "\\boldsymbol{\\dot{r}}_{t+\\Delta t} = \\boldsymbol{\\dot{r}}_t + \\left[(1-\\delta)\\boldsymbol{\\ddot{r}}_t + \\delta\\boldsymbol{\\ddot{r}_{t+\\Delta t}} \\right] \\Delta t,\\\\\n",
    "\\boldsymbol{{r}}_{t+\\Delta t} = \\boldsymbol{{r}}_t + \\Delta t\\boldsymbol{\\dot{r}}_t + \\left[\\left(\\frac{1}{2}-\\alpha\\right)\\boldsymbol{\\ddot{r}}_t + \\alpha\\boldsymbol{\\ddot{r}_{t+\\Delta t}} \\right] \\Delta t^2.\n",
    "}$\n",
    "\n",
    "Parametry $\\delta $ a $\\alpha$ rozhodují o stabilitě výpočtu. Dosazením těchto vztahů do pohybové rovnice sestavené v čase $t+\\Delta t$ obdržíme\n",
    "\n",
    "$\\displaystyle{\n",
    "(\\boldsymbol{M} + \\delta \\Delta t \\boldsymbol{C} + \\alpha\\Delta t^2 \\boldsymbol{K})\\boldsymbol{\\ddot{r}}_{t+\\Delta t} = -\\boldsymbol{Kr}_t-(\\boldsymbol{C}+\\Delta t\\boldsymbol{K})\\boldsymbol{\\dot{r}}_t + \\left[ (1-\\delta) \\boldsymbol{C} + \\left(\\frac{1}{2}-\\alpha\\right)\\Delta t \\boldsymbol{K}  \\right]\\Delta t \\boldsymbol{\\ddot{r}}_t.\n",
    "}$\n",
    "\n",
    "Pro řešení této soustavy je potřeba triangulovat matici \n",
    "\n",
    "$\\displaystyle{\n",
    "\\boldsymbol{\\hat\n",
    "{K}} = \\boldsymbol{M} + \\delta\\Delta t \\boldsymbol{C} + \\alpha\\Delta t^2 \\boldsymbol{K}.\n",
    "}$\n",
    "\n",
    "Abychom tuto operaci nemuseli opakovat pro každý časový krok, je vhodné zachovat matici $\\boldsymbol{\\hat{K}}$ neměnnou, čehož docílíme pouze tak, že nebudeme měnit délku časového kroku.\n",
    "\n",
    "Po vypočtení $\\boldsymbol{\\ddot{r}}_{t+\\Delta t}$ obdržíme $\\boldsymbol{\\dot{r}}_{t+\\Delta t}$ a  $\\boldsymbol{{r}}_{t+\\Delta t}$ dosazením do základních vztahů Newmarkovy metody. Opakováním tohoto postupu získáme přibližné řešení na požadovaném časovém intervalu. \n"
   ]
  }
 ],
 "metadata": {
  "kernelspec": {
   "display_name": "Octave",
   "language": "octave",
   "name": "octave"
  },
  "language_info": {
   "file_extension": ".m",
   "help_links": [
    {
     "text": "MetaKernel Magics",
     "url": "https://github.com/calysto/metakernel/blob/master/metakernel/magics/README.md"
    }
   ],
   "mimetype": "text/x-octave",
   "name": "octave",
   "version": "0.16.0"
  }
 },
 "nbformat": 4,
 "nbformat_minor": 2
}
